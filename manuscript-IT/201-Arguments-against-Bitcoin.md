## Argomenti contro Bitcoin

### Volatilità

_Bitcoin è volatile, non puoi usarlo come mezzo di scambio._

Certamente, il prezzo di bitcoin è volatile, può perdere o guadagnare un sacco di valore in un singolo giorno. Se vuoi pagare qualcosa in bitcoin, puoi comunque farlo. Basta che poi riacquisti bitcoin con soldi fiat per un ammontare pari alla cifra che hai appena speso, il giorno stesso. Nessuna volatilità, nessun guadagno o perdita.

### Andamento del Prezzo
_Bitcoin non è un riserva di valore a causa della variazione del proprio prezzo._

Guarda a bitcoin come ad un investimento a lungo termine: tra tutti le classi di asset è risultato la miglior riserva di valore nel corso della scorsa decade. 

![Bitcoin the best asset over the 10 years prior 2021](resources/_best-asset-10years.png) [^27]

Ovviamente non vi sono garanzie che questa prestazione continuerà all’infinito.

Nel momento in cui scrivo, bitcoin si trova in una _bull run_, ovvero un momento in cui il mercato ha tendenze al rialzo, iniziata nell’ultimo trimestre del 2020. Questo significa che il suo prezzo è salito per un periodo di settimane e mesi, subendo solo minime battute d'arresto nel mezzo. Nel maggio 2021 c'è stato un crollo significativo, da molti interpretato come una frenata sana nell’ambito di un surriscaldamento del mercato. La precedente bull run era iniziata nel 2017 e si è conclusa agli inizi del 2018. Da allora, l'andamento del prezzo ha assunto una tendenza relativamente laterale - _sideways_, come la chiamano sui mercati finanziari – che significa che non si sono manifestati rilevanti movimenti di prezzo, né in positivo né in negativo. 

![Bitcoin price development](resources/_Bitcoin-price.png)[^28]

L’andamento del prezzo di bitcoin segue i cicli di halving. Approssimativamente ogni 4 anni l’ammontare di bitcoin coniati viene ridotto del 50%. Ciò significa che la crescita di bitcoin disponibili sul mercato si sta riducendo. Anche se la domanda di bitcoin rimanesse al medesimo livello, il prezzo è destinato ad aumentare. 

### Scarsità Digitale
La fornitura totale di bitcoin è limitata a 21 milioni, di cui 18,7 milioni sono già sul mercato. Ogni quattro anni (esattamente ogni 210.000 blocchi), l’ammontare di nuovi bitcoin coniati è ridotto della metà. Attualmente, il processo di mining genera 6,25 bitcoin ogni 10 minuti, ossia 900 bitcoin al giorno e 328.500 all'anno. Dal 2024 verranno coniati solamente 450 bitcoin al giorno, dato che per ogni blocco generato verranno emessi solamente 3,125 bitcoin. Ciò significa che l’ammontare disponibile diminuisce ogni giorno e la fornitura è sempre più scarsa. Se nel frattempo l’interesse per bitcoin aumentasse, il suo prezzo aumenterebbe esponenzialmente.

La situazioine a maggio 2021 è che circa 36 milioni di dollari americani (il numero di bitcoin coniati giornalmente * prezzo) devono fluire nel mercato di Bitcoin ogni giorno perché il prezzo si mantenga stabile al livello attuale di \$40.000. Ogni qualvolta il prezzo crolla, sono stati comprati meno bitcoin rispetto a quanti erano disponibili quel giorno, e viceversa.

Le date degli halving sono annotate nel grafico sottostante. Il prezzo segue una traiettoria simile prima e dopo ogni halving. In questo grafico il picco massimo di bitcoin è previsto per settembre 2021 e ci si aspetta che in seguito il prezzo crolli nuovamente, come si può vedere dalle linee del grafico contrassegnata con la parola “Low”. Chiaramente questa è solo una previsione basata su pochi eventi storici e pochi numeri. Non possiamo assicurare che questo evento accadrà effettivamente in futuro. 

![Halving price cycles](resources/_Halving-Price-cycles-by-Pladizow.png) [^29]

Dal lancio di Bitcoin nel 2009, ci sono stati diversi crolli del prezzo. Preparati, perché accadrà di nuovo. La domanda è quanto in basso andrà, perché su scala logaritmica si può vedere che, col tempo, bitcoin si è solamente apprezzato nel lungo termine.

![Bitcoin price logarithmic scale](resources/_Bitcoin-price-log.png)  [^30]

>Non tentare di battere il mercato in astuzia, non fare trading. Semplicemente, conserva i tuoi bitcoin. Per almeno cinque anni. 

Nel caso di un _bear market_, ovvero una situazione di contrazione del mercato, quando il prezzo di bitcoin inevitabilmente diminuirà, tu ci starai perdendo in termini di valuta fiat. Tuttavia, la tua riserva di bitcoin rimarrà inalterata. Se hai 0,3 bitcoin in un mercato rialzista, continuerai ad avere 0,3 bitcoin anche in un mercato ribassista. Le perdite sono soltanto una tua percezione, e dipendono esclusivamente da quale valuta o asset usi per valutare i tuoi bitcoin in un dato momento. Sii paziente, attendi, non vendere – la storia suggerisce che tenere bitcoin nel lungo termine è un metodo sicuro per proteggere il valore del tuo patrimonio.

>Investi in bitcoin solamente la cifra che sei disposto a perdere. Se non riesci a dormire serenamente in tempi di deprezzamento, significa che stai tenendo una quantità eccessiva di un asset rischioso, quale bitcoin è.

### Nessun Ricorso
  
_Se invii dei bitcoin all’indirizzo sbagliato, sono perduti per sempre. Non puoi più riappropriartene._

Fai un triplo controllo dell’indirizzo ricevente prima di inviare dei bitcoin. Non si può annullare un pagamento. Come con le valute fiat, se acquisti qualcosa tramite un negozio online e restituisci il prodotto, è responsabilità dell’esercizio commerciale gestire la restituzione dei bitcoin. Tuttavia, una semplice svista di battitura dell’indirizzo potrebbe risultare in un errore o addirittura nella perdita dei fondi, dato che all'interno degli indirizzi sono inclusi dei controlli d’integrità.

### Nessuna Rete di Sicurezza	

_Nelle regioni sviluppate del mondo, i depositi in banca sono assicurati (fino a 100,000 euro in Europa). Non è questo il caso con bitcoin._

Esattamente. Tu auto-custodisci i tuoi bitcoin, dunque ne sei l’unico responsabile. Non c’è assicurazione. Ma sappi che in caso di una crisi finanziaria le assicurazioni sulle valute fiat potrebbero comunque non essere in grado di pagarti. Durante la crisi finanziaria di Cipro del 2013, il 47,5% di tutti i depositi bancari sopra i 100.000 euro sono stati sequestrati. Con l’auto-custodia nessuno potrà sequestrare i tuoi bitcoin.

Se apriamo gli occhi e pensiamo al resto del mondo, dove 2 miliardi di persone non hanno accesso ai servizi bancari e l’80% della popolazione mondiale vive sotto regimi autoritari, avere una moneta non censurabile come bitcoin, che controlli tu e non la banca, ha un senso logico. In quei Paesi in cui la popolazione non ha assolutamente alcuna rete di sicurezza la rete di Bitcoin può fornire protezione. 

###  Non Posso Permettermi di Investire
_Non posso acquistare un bitcoin, è troppo caro._

È tutto ok, non devi farlo. Non c’è un budget minimo per utilizzare bitcoin. Un bitcoin è divisibile in unità estremamente piccole, molto più piccole di un centesimo. Puoi comprare una frazione di un bitcoin ed iniziare a giocarci con soli 20 dollari, o meno.

Puoi anche guadagnare bitcoin, ma ne discuteremo nel capitolo 9 “Guadagnare Bitcoin".

### Bitcoin Fallirà come le Prime Società di Internet

_Bitcoin è una nuova tecnologia. È la prima del suo genere. Se la paragoniamo alle prime società di computer degli anni ’80 o alle piattaforme internet della bolla delle dot-com, vediamo che quasi nessuna è sopravvissuta. Bitcoin è stata la prima blockchain sul mercato, probabilmente seguirà la stessa rotta_
    
Bitcoin è la criptovaluta maggiormente usata a livello globale sin dalle sue origini nel 2009. Condivido il pensiero che non c’è garanzia del fatto che continuerà ad essere così. La posizione dominante di Bitcoin nel mercato si assestava ad oltre l’80% fino al 2017. Ciò significa che delle migliaia di criptovalute disponibili nel mercato, più dell’80% di tutti gli investimenti erano mantenuti in Bitcoin. Questo è cambiato nel 2017-18 quando ci fu una “guerra” in merito a come la tecnologia di Bitcoin avrebbe dovuto procedere. Il dibattito sulla dimensione dei blocchi si concluse con una _hard fork_, ovvero una modifica del protocollo che creava due versioni parallele della blockchain, in seguito alla quale la blockchain di Bitcoin si scisse appunto in due: Bitcoin (BTC) e Bitcoin Cash (BCH). Fu in quel momento che altri progetti cripto come Ethereum guadagnarono terreno. Quattro anni più tardi, BCH ha costantemente perso importanza fino ad essere diventato insignificante, se paragonato a BTC. Bitcoin ha mantenuto la propria posizione dominante, assestandosi oltre il 60% fino all’attuale bull run, quando, al momento in cui scrivo, è crollato al 40% del proprio valore. Una bull run produce maggiore attenzione da parte dell'opinione pubblica, il che innesca la pubblicazione di molti articoli da parte di media disinformati, e quando a tutto questo si aggiungono certi miliardari che alimentano pettegolezzi e speculazione, le attenzioni si concentrano sulle Altcoin. 

![Percentage of total market capitalization](resources/_Market-dominance.png) [^31]

Il ritorno della posizione dominante di Bitcoin seguito al periodo di crisi dell’hard fork del 2017 è stato un segnale di forza per molti esperti, quali la macroeconomista Lyn Alden e l’investitore americano Michael Saylor, tanto da portarli a credere nel potenziale futuro di Bitcoin nel ruolo di criptovaluta dominante. E anche se ci dovessero essere innovazioni tecnologiche portate dalle Altcoin che permetterebbero loro di strappare il primato a Bitcoin, non vi è dubbio che gli sviluppatori di Bitcoin le implementaranno a loro volta.

### Bitcoin Ha Fallito

_Gli utenti di Bitcoin sono pochi. A 12 anni dalla sua creazione, molte più persone dovrebbero utilizzare Bitcoin. Bitcoin ha fallito._

Considerato che per principio l’uso di Bitcoin non è associato all’identità di una persona, non è possibile sapere statisticamente quante persone usino realmente Bitcoin. Inoltre, il numero di indirizzi Bitcoin non ci fornisce alcun riferimento di quante persone lo utilizzino. Una persona può avere milioni di indirizzi, o nel caso di bitcoin negli exchange centralizzati, migliaia di persone sono gestite da un singolo indirizzo di custodia collettiva.

Questi exchange centralizzati devono verificare la tua identità prima di permetterti di cambiare fiat per bitcoin. Il grafico seguente mostra che oltre 101 milioni di persone nel mondo hanno un conto presso tali exchange. Le persone che riuscirono a comprare bitcoin nei primissimi tempi o quelli che operano al di fuori degli exchange centralizzati non vengono contati.

![Number of identity-verified crypto asset users in millions](resources/_number-users-2020.png) [^32]

Alla fine del 2020, circa l’1,3% della popolazione mondiale aveva un conto presso un exchange di criptovalute, un aumento di quasi il 190% tra il 2018 e il 2020. Si potrebbe comunque obiettare che questo non sia molto. Tuttavia, per una classe di asset completamente nuova e una moneta nata da un movimento dal basso senza il sostegno di alcuna compagnia o attività di marketing, Bitcoin si è sviluppato da sé al punto che è ampiamente conosciuto, discusso e utilizzato globalmente da almeno 100 milioni di persone.

![Respondents who said they used or owned cryptocurrencies 2020](resources/_users_around-world.png) [^33]

Questo è il risultato di un sondaggio condotto in Paesi selezionati, che mostra che il 32% della popolazione nigeriana utilizza o possiede criptovalute. Si tenga presente che l’età media della popolazione nigeriana è di 19 anni, paragonata ai 38 anni degli Stati Uniti e all'età mediana di 44 anni in Germania. Sono giovani, hanno voglia di lavorare, sono esperti di tecnologia e, nonostante la loro volatilità, apprezzano le criptovalute, dal momento che la loro valuta nazionale, la Naira, perde annualmente il 25% del proprio valore.

Vuoi saperne di più riguardo a Bitcoin in Nigeria? Apri il browser e naviga su: anita.link/88, anita.link/66 and anita.link/63

### Il Limite delle Transazioni di Bitcoin
_La rete di Bitcoin è capace di processare solamente sette transazioni al secondo. Non è sufficiente a mantenere una rete di pagamenti globale. Se tutte le persone usassero Bitcoin, la rete si sovraccaricherebbe._

Lightning Network è in fase di sviluppo dagli inizi del 2018. Questo è un protocollo localizzato un livello sopra la blockchain di Bitcoin. Si stima che tra qualche anno Lightning Network gestirà migliaia di micropagamenti al secondo e ha già dimostrato un buon margine di successo per i pagamenti intercontinentali istantanei. La blockchain di Bitcoin sarà utilizzata come il livello base per fare i saldi delle transazioni di grandi dimensioni, mentre i piccoli pagamenti, come ad esempio prendere un caffè, avranno luogo su Lightning Network. Come utente, non hai bisogno di sapere come tutto questo funzioni. La maggioranza di noi non sa come funzionino Netflix o l'invio di un’email, eppure fruiamo di questi servizi quotidianamente.

### Concentrazione delle Mining Pool
Una _mining pool_ è una struttura che “raccoglie” le risorse computazionali fornite da alcuni miner connessi (denominati _“pool contributors”_), al fine di aumentare le probabilità di trovare ogni nuovo blocco, il che garantisce maggiori ricompense in bitcoin.

Se è vero che le mining pool possono concentrarsi in aree specifiche o in particolari giurisdizioni, come era in Cina prima che il governo autoritario rendesse il mining di Bitcoin illegale a giugno 2021, queste hanno comunque meno influenza di quanto si possa credere. In primis, le mining pool consistono in migliaia di miner individuali. Il solo fatto che una mining pool sia localizzata in Cina non significa che il miner individuale risieda in Cina. Gli hasher (o miner) desiderano che la pool alla quale contribuiscono adotti un comportamento in linea con la filosofia di Bitcoin. Nell’eventualità di una divergenza, i miner sono liberi di cambiare pool. Per un breve periodo nel 2013, la mining pool GHash.io raggiunse più del 50% di _hashrate_, ovvero della potenza di elaborazione totale della rete, di Bitcoin, il che spinse i partecipanti a reindirizzare proattivamente il loro hashrate verso altre pool, onde evitare concentrazioni potenzialmente dannose. Il basso costo da affrontare per cambiare pool agisce come un sistema di autoregolazione del comportamento dei miner. [^^33a]

![Global Overview of Bitcoin Mining Regions. Regions With Large Relevant Regions Shown in Teal, Sichuan in Blue and Remaining Minor Regions in Black](resources/_mining-locations.png) [^34]

L’hard fork del 2017 tra Bitcoin e Bitcoin Cash è un secondo esempio di come Bitcoin si autoregoli. Alcuni miner e grandi servizi di exchange volevano aumentare le dimensioni dei blocchi di Bitcoin affinché ogni blocco raccogliesse un numero maggiore di transazioni. La comunità degli operatori dei nodi e gli utenti di Bitcoin non volevano modificare la dimensione dei blocchi perché le persone con  poca banda internet ne sarebbero state svantaggiate. Invece di intervenire sulla dimensione dei blocchi, optarono per soluzioni di secondo livello, come Lightning Network, per risolvere il problema. Questo portò alla cosiddetta _“Blocksize war”_, la guerra per la dimensione dei blocchi, in cui miner e grosse società tentarono di implementare forzatamente dei cambiamenti sulla rete. Ne risultò una hard fork: Bitcoin si scisse in Bitcoin e Bitcoin Cash. Quattro anni più tardi, Bitcoin Cash è praticamente caduto nel dimenticatoio, mentre Bitcoin è la criptovaluta più diffusa. A dimostrazione del fatto che i miner non hanno più potere degli altri utenti.

[^27]: [Source Charlie Bilello](https://twitter.com/charliebilello/status/1370722188739891202/photo/1)  
[^28]: [Source CoinGecko](https://www.coingecko.com/en/coins/bitcoin/usd), June 7, 2021  
[^29]: [Source Pladizow](https://twitter.com/Pladizow/status/1358545292782497792/photo/1)  
[^30]: [Source CoinGecko](https://www.coingecko.com/en/coins/bitcoin/usd), June 7, 2021  
[^31]: [Source CoinMarketCap](https://coinmarketcap.com/charts/) June 7, 2021  
[^32]: [Source Cambridge Center for Alternative Finance, 3rd Global Cryptoasset Benchmarking Study, Fig. 34, Illustration: Anita Posch](https://www.jbs.cam.ac.uk/faculty-research/centres/alternative-finance/publications/3rd-global-cryptoasset-benchmarking-study)  
[^33]: [Source Statista](https://www.statista.com/chart/18345/crypto-currency-adoption/)  
[^33a]: [2nd global cryptoasset benchmarking study](https://www.jbs.cam.ac.uk/faculty-research/centres/alternative-finance/publications/2nd-global-cryptoasset-benchmark-study](https://www.jbs.cam.ac.uk/faculty-research/centres/alternative-finance/publications/2nd-global-cryptoasset-benchmark-study/)  
[^34]: [Source CoinShares, Bitcoin Mining, Dec. 2019](https://coinshares.com/de/research/bitcoin-mining-network-december-2019)
