## 21 Milioni di Bitcoin
Come descritto nelle pagine precedenti, i bitcoin sono creati ogni volta che un miner risolve un'operazione computazionale ed è il primo che riesce a collegare un nuovo blocco alla catena.

I miner sono attualmente ricompensati con 6.25 bitcoin per svolgere questa funzione. Questo premio è l’incentivo per i miner a comportarsi benevolmente verso la rete di Bitcoin, ed evitare che si associno con altri per attaccare la rete.

### L’Halving o Dimezzamento
Le regole di Bitcoin stabiliscono che la ricompensa per i miner sia dimezzata ogni 210.000 blocchi, cioè circa ogni quattro anni. All’inizio questa ricompensa era di 50 bitcoin. Da maggio 2020 è 6,25 bitcoin. Nel 2024 il premio sarà dimezzato a 3,125 bitcoin per blocco. Questo evento è noto comunemente come _halving_, letteralmente "dimezzamento".

Satoshi Nakamoto inserì gli halving nel codice di Bitcoin Core, il software di Bitcoin. La quantità erogata decresce col passare del tempo, determinando un appiattimento della curva di offerta.  

![The halving interval code in the Bitcoin Core software in C++](resources/_halving-interval.jpg)

![Explanation by Andreas M. Antonopoulos](resources/_aantonop-21-million.png) [^24]

L’algoritmo tende verso lo zero in modo tale da prevedere un massimo di 21 milioni di bitcoin. Ve ne sono attualmente in circolazione circa 18,7 milioni. Nel 2140 tutti i 21 milioni di bitcoin saranno stati generati. Il mining continuerà e i miner saranno ricompensati esclusivamente con le commissioni sulle transazioni. A quel punto, ci si aspetta che la rete di Bitcoin godrà di un'adozione talmente estesa che le commissioni saranno in grado di ricompensare adeguatamente i miner.

![Total bitcoin supply over time](resources/_Total_bitcoins_over_time.png) [^25]


### Perché 21 milioni?
Qual è il motivo per cui Satoshi Nakamoto scelse 21 milioni come limite di fornitura? Vi sono molte teorie a riguardo, ma qui c’è la risposta di Satoshi:

![Satoshi Nakamoto's explanation for the 21 million supply cap](resources/_Why-21-million.png) [^26]


### Unità di Bitcoin
L'unità di denominazione più piccola di bitcoin è il satoshi. 1 bitcoin è formato da 100.000.000 di satoshi; 1 satoshi equivale a un centomilionesimo di 1 bitcoin (0,00000001).

Non devi per forza acquistare o vendere 1 bitcoin alla volta, puoi iniziare in piccolo occupandoti di minuscole frazioni di bitcoin.

### Bitcoin o bitcoin, ma mai BitCoin

Bitcoin con la B maiuscola è utilizzato quando si fa riferimento alla rete di Bitcoin, la blockchain, la comunità e il concetto nel suo insieme, mentre bitcoin con la b minuscola è utilizzato in riferimento alla valuta, il token bitcoin. 

Difatti, il termine moneta è errato per descrivere l’asset digitale, può trarre un po' in inganno. In termini tecnici si chiama _UTXO – unspent transaction output_, ovvero output di transazione non speso. Uno UTXO definisce l’ammontare di valore che è conservato sulla blockchain ad uno specifico indirizzo Bitcoin. Pertanto, ci sono opinioni divergenti sul fatto che esista un plurale di bitcoin, l’unità, poiché la sua natura è fluida e dunque non esistono singole monete fisse. Ma dal momento che Satoshi Nakamoto discute, in lingua inglese, anche di “bitcoins” al plurale, anche noi come comunità abbiamo adottato questa denominazione. Non esiste invece il plurale di Bitcoin, in quanto esiste solamente una blockchain con la relativa rete.

Truffe come la rete di BitClub usano il nome BitCoin, e questo trae spesso in inganno i principianti di Bitcoin.

[^24]: [Source Andreas M. Antonopoulos](https://twitter.com/aantonop/status/1257366095515848716?s=20)  
[^25]: [Source: Insti](https://commons.wikimedia.org/wiki/File:Total_bitcoins_over_time.png)  
[^26]: [Source plan99.net](https://plan99.net/~mike/satoshi-emails/thread1.html)  
